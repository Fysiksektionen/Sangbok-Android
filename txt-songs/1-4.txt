<titel>Internationalen


<author>
Originaltext: Eugène Pottier
Musik: Pierre Degeyter
Svensk text: Henrik Menander

<text>Upp trälar uti alla stater,
som hungern bojor lagt uppå.
Det dånar uti maktens krater,
snart skall frihetens timma slå.
Störtas skall det gamla uti gruset.
Slav, stig upp för att slå dig fri!
Från mörkret stiga vi mot ljuset,
från intet allt vi vilja bli.

||:Upp till kamp emot kvalen
sista striden det är.
ty Internationalen
åt alla lycka bär.:||

I höjden räddarn vi ej hälsa,
ej gudar, furstar slå oss bi.
Nej, själva vilja vi oss frälsa,
och samfälld skall vår räddning bli.
För att kräva ut det stulna, bröder,
och för att slita andens band,
vi smida medan järnet glöder,
med senig arm och kraftig hand.

Upp till kamp...

I sin förgudning avskyvärda,
månn' guldets kungar nå'nsin haft
ett annat mål är att bli närda
av proletärens arbetskraft?
Vad han skapat under nöd och vaka
utav tjuvar rånat är,
när folket kräva det tillbaka
sin egen rätt de blott begär.

Upp till kamp...

Båd' stat och lagar oss förtrycka,
vi under skatter digna ner.
Den rike inga plikter trycka,
den arme ingen rätt man ger.
Länge nog som myndlingar vi böjt oss,
jämlikheten skall nu bli lag.
Med plikterna vi hittills nöjt oss,
nu taga vi vår rätt en dag.

Upp till kamp...

Till krigets slaktande vi dragits,
vi mejats ned i jämna led.
För furstars lögner har vi slagits,
nu vill vi skapa evig fred.
Om de oss driver, dessa kannibaler,
mot våra grannar än en gång,
vi skjuter våra generaler
och sjunger broderskapets sång.

Upp till kamp...

Arbetare, i stad på landet,
en gång skall jorden bliva vår
När fast vi knyta brodersbandet,
då lättingem ej råda får.
Många rovdjur på vårt blod sig mätta
men när vi nu till vårt försvar,
en dag en gräns för dessa sätta,
skall solen stråla lika klar.

Upp till kamp emot kvalen
sista striden det är.
ty Internationalen
åt alla lycka bär.
Upp slå ned allt det gamla,
tålamodet är slut!
För frihet vi oss samla,
förgöra våldets krut!

