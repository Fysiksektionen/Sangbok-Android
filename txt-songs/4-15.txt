<titel>
Planksaft (Längtan till baren)

<melodi>
Längtan till landet

<text>
Törsten rasar uti våra strupar,   
tungan hänger torr och styv och stel.   
Men snart vankas stora långa supar,   
var och en får sin beskärda del.   
Snapsen kommer, den vi vilja tömma,   
denna nektar lik Olympens saft   
kommer oss att våra sorger glömma.   
Snapsen skänker hälsa, liv och kraft. 

Fordom odlade man vindruvsrankor   
av vars saft man bryggde ädelt vin,   
Nu man pressar saften ur en planka,   
doftande av äkta terpentin.   
Höj nu bägaren o broder, syster,   
låt den svenska skogen rinna kall,   
genom strupen och om du är dyster,   
låt oss dricka upp en liten tall.

Helan tänder helig eld i själen,   
halvan rosar livet som en sky,   
tersen känns från hjässan ned i hälen,   
kvarten gör en som en männska ny.   
Låt oss skåla med varandra go' vänner   
skål för vår levnads glada hopp   
Törstens eld på nytt i strupen bränner.   
Leve livet skål och botten opp! 