<titel>
Smedsvisan

<melodi>
Noter finns i notkapitlet

<author>
Daniel Helldén

<text>
En gång i min ungdom älskade jag
en flicka med rena och sköna behag.
Hon lovfte mig tro, i lust och i nöd
allt in till sin blekaste död

Hej hopp faderi faderalladerej
Hej hopp faderi faderalladerej
Hon lovfte mig tro, i lust och i nöd
allt in till sin blekaste död

Hon var som en lilja vit uti hyn
den vackraste kvinna man skådat i byn,
ett smittande skratt, en lustiger sång
vi älskade sommaren lång.

Hej hopp faderi faderalladerej
Hej hopp faderi faderalladerej
ett smittande skratt, en lustiger sång
vi älskade sommaren lång.

Men kärleken vissna', kärleken dog
vid Mikaels mässa den flickan fått nog.
Hon fann sig en riker och högfärdig man
sa "Tack och adjö" och försvann.

Hej hopp faderi faderalladerej
Hej hopp faderi faderalladerej
Hon fann sig en riker och högfärdig man
sa "Tack och adjö" och försvann.

Nu står jag vid städet sliten och grå
och hammaren bultar och hjärtat likså.
Den flickan hon kommer aldrig igen,
hon är hos sin nyfunne vän.

Hej hopp faderi faderalladerej
Hej hopp faderi faderalladerej
Den flickan hon kommer aldrig igen,
men sången den trallar jag än. 