<titel>
O gamla klang och jubeltid

<melodi>
Noter finns i notkapitlet

<author>
Ur "Alt Heidelberg - Rückblick eines alten Burschen"
Svensk text: August Lindh

<text>
O gamla klang och jubeltid
Ditt minne skall förbliva
Och än åt livets bistra strid
Ett rosigt skimmer giva
Snart tystnar allt vårt yra skämt
Vår sång blir stum, vårt skratt förstämt
O, jerum jerum jerum
O, quae mutatio rerum

Var äro de som kunde allt
Blott ej sin ära svika
Som vora män av äkta halt
Och världens herrar lika
De drogo bort från vin och sång
Till vardagslivets tråk och tvång
O, jerum...

Den ene vetenskap och vett
In i scholares mängder   (filosofer) 
Den andre i sitt anlets svett
På paragrafer vränger   (jurister)
En plåstrar själen som är skral   (teologer)
En lappar hop dess trasiga fodral   (medicinare)
O, jerum...

Men hjärtat i en sann student
Kan ingen tid förfrysa
Den glädjen eld som där han tänt
Hans hela liv skall lysa
Det gamla skalet brustit har
Men KÄRNAN finnes frisk dock kvar
Och vad han än skall mista
Den skall dock aldrig brista

Så sluten bröder fast vår krets
Till glädjens värn och ära
Trots allt vi tryggt och väl tillfreds
Vår vänskap trohet svära
Lyft bägarn högt och klinga vän
De gamla gudar leva än
Bland skålar och pokaler
Bland skålar och pokaler 