<titel>
Under en filt i Madrid

<melodi>

<author>
Claes Eriksson

<text>
Under en filt i Madrid 
där ligger en flicka på glid. 
Tittar på mannen bredvid 
under en filt i Madrid.
 
Bakom ett berg i Geneve 
där får en moder ett brev
från hennes dotter på glid 
under en filt i Madrid.

Framför en stolpe i Bonn 
sitter det nu inte nån. 
Bara en tom La Garonne 
framför en stolpe i Bonn.

Men, där i vindarnas drev 
fladdrar ett brev från Geneve, 
postat en gång i Bretagne, 
doftande billig Champagne.
 
På en bordell i Borås 
smörjer en herre sitt krås. 
Bakom ett skjul i Tasjkent 
där står ett fönster på glänt.

Någon har kastat ett skal 
genom en jak i Nepal. 
Ingenting är som det skall 
solen är blott en marschall. 

Och själv är jag blott en kostym. 
Mamma är bara parfym. 
Pappa förspiller sin tid 
under en filt i Madrid.

Under ett lakan i Prag 
ligger en kvinna och jag. 
Sängen är full av resår 
sången jag sjunger är svår.

Omöjlig att ta sig ur, 
jag vete fan inte hur. 
Orden får snart inte rum, 
jag får väl sjunga mig stum!

Tonerna trängs i min gom, 
sätt mig på tåget till Rom! 
Låt mig få sluta min tid 
under en filt i Madrid!