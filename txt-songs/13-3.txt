<titel>
Balladen om den kaxiga myran

<melodi>

<author>
Stefan Demert 

<text>
Jag uppstämma vill min lyra 
fast det blott är en gitarr 
och berätta om en myra 
som gick ut att leta barr. 
Han gick ut i morgondiset 
sen han druckit sin choklad 
och försvann i lingonriset 
||: både mätt och nöjd och glad. :||

Det var långan väg att vandra, 
det var långt till närmsta tall. 
Han kom bort ifrån de andra, 
men var glad i alla fall. 
Femtio meter ifrån stacken, 
just när solnedgången kom, 
hittade han ett barr på backen 
||: som han tyckte mycket om. :||

För att lyfta fick han stånka, 
han fick spänna varje lem.
Men så började han kånka 
på det fina barret hem. 
När han gått i fyra timmar 
kom han till en ölbutelj. 
Han såg allting som i dimma, 
||: Bröstet hävdes som en bälg. :||

Den låg kvar sen förra lördan. 
-Jag ska släcka törsten min, 
tänkte han och lade bördan 
utanför och klättrade in. 
Han drack upp den sista droppen, 
som fanns kvar i den butelj. 
Sedan slog han sig för kroppen
||: och skrek ut: -Jag är en älg! :||

-Ej ett barr jag drar till tjället, 
nej nu ska jag tamigfan 
lämna skogen och istället 
vända uppochner på stan! 
Men han kom aldrig till staden, 
något spärrade hans stig. 
En koloss där låg bland bladen 
||: och vår myra hejdar sig. :||
 
Den var hiskelig att skåda. 
Den var stor och den var grå, 
men vår myra skrek: Anåda, 
om du hindrar mig att gå! 
Han for ilsket på kolossen, 
som låg utsträckt i hans väg, 
men vår myra kom ej loss sen. 
||: Han satt fast som i en deg. :||
 
Sorgligt slutar denna sången. 
Myran stretade och drog, 
men kolossen höllen fången 
tills han svalt ihjäl och dog. 
Undvik alkoholens yra. 
Du blir stursk, men kroppen loj 
och om du är född till myra: 
||:Brottas aldrig med ett TOY! :|| 