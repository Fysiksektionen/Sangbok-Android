<titel>
Älska dig själv

<melodi>
Mermaid

<author>
Fysikalen Wagner 1986

<text>
Är du trött på att va' som andra, 
driva med i livets älv? 
Ta och övervinn din mesighet 
och satsa på dej själv!

Omvärdera dina värden, 
kasta bort din slavmoral 
och bli krönet på den utveckling 
som har pågått sen neanderthal:

Bli en övermänska, långt bortom gott och ont! 
Övermänni-männi-människan är 
glad och ond som en god James Bond och 
håller blott sej själver kär!

Du som jämt står sist i krogkön 
och som aldrig får en dans: 
sluta sjåpa dej, ta piskan fram 
och ge dej själv en chans!
 
Hur än allting kommer åter 
gäller blonda bestars bud: 
Du skall upphöjt sträva efter makt 
och du ska va' din egen gud.

Bli en övermänska, långt bortom gott och ont! 
Övermänni-männi-människan är 
helt komplett, luktar aldrig svett, och 
fri från impotensbesvär.