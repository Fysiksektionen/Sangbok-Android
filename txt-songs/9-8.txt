<titel>
ODE till en husvagn

<melodi>
Husvagn
SG1130 Mekanik, baskurs

<author>
Första Fulölfesten, 2000

<text>
Vi har ägnat våren åt en kurs i mekanik, 
prickar, streck och pilar och en massa dynamik. 
Vi har haft svårt att fatta vad en svängning innebär 
men äntligen har vi förstått vad Newtons lagar lär...

Man ska ha husvagn, som sitter fastspänd i en båt, 
man ska ha husvagn, som sedan sjunker och blir våt, 
man ska ha husvagn, som först är odämpad och fri, 
man ska ha husvagn, nu så fattar vi! 

Man tänker sig en vagn med massan m och så en fjäder 
som står på däcket på en båt som seglar i hårt väder. 
När båten gungar skapas det en svängningsekvation, 
och vattnet som sen strömmar in ger stark viskös friktion. 

Man ska ha husvagn, då kommer man att räkna rätt, 
man ska ha husvagn, för då kan resten inses lätt, 
man ska ha husvagn, det är ett bra svängningssystem, 
man ska ha husvagn i sina problem! 

m x prick prick + c x prick + k x är m g 
x prick är A ω-n cos ωn t 
τ är lika med 2 π genom ω-n, 
där ω-n är roten ur k genom m. 

Man ska ha husvagn, det är en bild som är konkret, 
man ska ha husvagn, men för en hög viskositet 
ska man ha honung - det ger ett ζ som är högt, 
man ska ha honung - för det är kladdigt, mjukt och sött!