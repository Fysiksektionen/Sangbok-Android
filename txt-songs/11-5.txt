<titel>
Den blomstertid

<melodi>


<author>
Isak Kolmodin

<text>
Den blomstertid nu kommer
med lust och fägring stor:
Du nalkas ljuva sommar,
Då gräs och gröda gror.
Med blid och livlig värma
Till allt som varit dött,
Sig solen strålar närma,
Och allt blir återfött.

De fagra blomsterängar
Och åkerns ädla säd,
de rika örtesängar
Och lundens gröna träd,
De skola oss påminna
Guds godhets rikedom,
Att vi den nåd besinna,
Som räcker året om.

Man hörer fåglar sjunga
med mångahanda ljud:
Skall icke då vår tunga
lovsäga Herren Gud?
Min själ, upphöj Guds ära,
stäm upp din glädjesång
till den som vill oss nära
och fröjda på en gång. 